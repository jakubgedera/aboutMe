---
title: "Aký bol rok 2022?"
last_modified_at: 2022-12-31T10:20:02-05:00
categories:
  - Blog
tags:

---

Na tento blog som sa tešil. Neviem ale povedať, prečo. Možno preto, že mám rád čísla, aj keď ich tu
nie je veľa. A možno preto, že to bude dobrý vstup pri porovnaní v nasledujúcom roku a stanovení si
cieľov, ktoré si do nového roka, tak ako vždy, nedám.

> Ak chcem niečo zmeniť, robiť inak a lepšie, nepotrebujem na to novoročné predsavzatia a začnem
> hneď.

- Highlightom roka bola zmena zamestnania, k čomu som sa odhodlal po šiestich rokoch. Momentálne to
  považujem za svoje tretie najlepšie rozhodnutie v živote.
- Nabehal som odhadom 350 km. Ide iba o odhad, keďže trackovať som to začal aktívne až v polovici
  roka. Pri takom objeme to budúci rok vyzerá na novú bežeckú obuv.
- Popritom som 11050 minút počúval hudbu a 4389 minút podcasty. Zo žánrov to vyhral pop. Som ale
  prekvapený alternatívnym metalom na piatom mieste.
- So Spartanmi to bola bieda. Iba 2 podujatia. Vynahradil to 1/2 maratón, Telkom Nightrun a ČSOB
  zimná séria. Tajný cieľ na budúci rok je Spratan Ultra, ktorý má 50 km. Silovú zložku som doplnil
  novým rekordom. 6 striktných ring muscle-up v rade.
- Okrem vzdialenosti Bratislava Michalovce som toho veľa v tomto roku nenacestoval. Pár turistických
  výletov a dovolenka Čechách. Nemám potrebu každý rok niečo navštevovať.
- Začal som písať tento blog, pravidelne... Aj raz za mesiac možno považovať za pravidelnosť.
- Mal som pohovor v Google-i. Síce neúspešne, ale skúsenosti a nové vedomosti sú na nezaplatenie.
- Vyskúšal som dobrovoľníctvo a plánujem v tom pokračovať, sporadicky.
- Počet prečítaných kníh: 6. To je nárast oproti poslednému roku o 600%.
